178 EXTRACTS FROM CICERO. sect. ιν.

nauticarum rerum scientiam plurimisque maritimis rebus 430
fruimur atque utimur. Terrenorum item commodorum omnis
estin homine dominatus. Nos campis, nos montibus frui-
mur; nostri sunt amnes, nostri lacus: nos fruges serimus,
nos arbores ; nos aquarum inductionibus terris fecunditatem
damus; nos flumina arcemus, dirigimus, avertimus3 nostris 435
denique manibus in rerum natura quasi alteram naturam
efficere conamur. Quid vero? hominum ratio non in caelum
usque penetravit? Soli enim ex animantibus nos astrorum
ortus, obitus, cursusque cognovimus; ab hominum genere
finitus est dies, mensis, annus ; defectiones solis et lunae 440
cognitae praedictaeque in omne posterum tempus, quae,
quantae, quando futurae sint. Quae contuens animus accipit
ab his cognitionem deorum, ex qua oritur pietas, cui con-
iuncta iustitia est reliquaeque virtutes, e quibus vita beata
exsistit par et similis deorum ; nulla alia re, nisi immortali- 445
tate, quae nihil ad bene vivendum pertinet, cedens caelesti-
bus. Quibus rebus expositis, satis docuisse videor hominis
natura quanto omnes anteiret animantes. Ex quo debet
intelligi, nec figuram situmque membrorum, nec ingenii
mentisque viam talem effici potuisse fortuna. 450
18. Restat ut doceam atque aliquando perorem, omnia,
quae sint in hoc mundo, quibus utantur homines, hominum
causa facta esse et parata. Principio ipse mundus deorum
hominumque causa factus est, quaeque in eo sunt ea parata
ad fructum hominum et inventa sunt. Est enim mundus 455
quasi communis deorum atque hominum domus, aut urbs
utrorumque. Soli enim ratione utentes iure ac lege vivunt.
Ut igitur Athenas et Lacedaemonem Atheniensium Lacedae-
moniorumque causa putandum est conditas esse, omniaque ⁸
quae sint in his urbibus eorum populorum recte esse di· 460
cuntur: sic, quaecumque sunt in omni mundo, deorum atque
hominum putanda sunt. Iam vero circuitus solis et lunae
reliquorumque siderum, quamquam etiam ad mundi cohae-

