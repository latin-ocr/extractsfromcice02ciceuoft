' chap. 111. OMENS ΛΝΒ DREAMS. 119

30 valuit, id valuit, ut peccatum haereret non in eo qui monu-
erit, sed in eo qui non obtemperarit.

3. Quid? lituus iste vester, quod clarissimum est insigne
auguratus, unde vobis est traditus? Nempe eo Romulus
regiones direxit tum quum Urbem condidit. Qui quidem

35 Romuli lituus, id est incurvum et leviter a summo inflexum
bacillum, quod ab eius litui quo canitur similitudine nomen
invenit, quum situs esset in curia Saliorum, quae est in
Palatio, eaque deflagravisset, inventus est integer. Quid?
multis annis post Romulum, Prisco regnante Tarquinio, quis

40 veterum scriptorum non loquitur, quae sit ab Attio Navio
per lituum regionum facta descriptio? Qui quum propter
paupertatem sues puer pasceret, una ex iis amissa, vovisse
dicitur, si recuperavisset, uvam se deo daturum quae maxima
esset in vinea: itaque sue inventa, ad meridiem spectans in

45 vinea media dicitur constitisse ; quumque in quattuor partes
vineam divisisset, tresque partes aves abdixissent, quarta
parte, quae erat reliqua in regione distributa, mirabili mag-
nitudine uvam, ut scriptum videmus, invenit. Qua re cele-
brata, quum vicini omnes ad eum de rebus suis referrent,

50 erat in magno nomine et gloria. Ex quo factum est, ut eum
ad se rex Priscus arcesseret. Cuius quum tentaret scientiam
auguratus, dixit ei, cogitare se quiddam; id possetne fieri,
consuluit. Ille, augurio acto, posse respondit. Tarquinius
autem dixit, se cogitasse cotem novacula posse praecidi.

55 Tum Attium iussisse experiri. Ita⁴ cotem in comitium alla-
tam, inspectante et rege et populo, novacula esse discissam.
Ex eo evenit ut et Tarquinius augure Attio Navio uteretur,
et populus de suis rebus ad eum referret. Cotem autem
illam et novaculam defossam in comitio supraque impositum

60 puteal accepimus.

