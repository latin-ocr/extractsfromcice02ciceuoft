AN ARGUMENT

AGAINST PROVIDENCE.

1. Telamo uno versu locum totum conficit, cur dii
homines negligant:

Nam si curent, bene bonis sit, male malis; quod nunc abest.

Debebant illi quidem omnes bonos efficere, si quidem
5 hominum generi consulebant: sin id minus, bonis quidem
certe consulere debebant. Cur igitur duo Scipiones, fortis-
simos et optimos viros, in Hispania Poenus oppressit?
Cur Maximus extulit filium consularem? Cur Marcellum
Hannibal interemit? Cur Paullum Cannae sustulerunt?
10 Cur Poenorum crudelitati Reguli corpus est praebitum?
Cur Africanum domestici parietes non texerunt? Sed
haec vetera, et alia permulta. Propiora videamus. Cur
avunculus meus, vir innocentissimus idemque doctissimus,
P. Rutilius, in exsilio est? cur sodalis meus interfectus
¹5 domi suae, Drusus? cur temperantiae prudentiaeque speci-
men ante simulacrum Vestae pontifex maximus est Q.
Scaevola trucidatus? cur ante etiarn tot civitatis principes
a Cinna interempti? cur omnium perfidiosissimus, C. Marius,
Q. Catulum, praestantissima dignitate yirum, mori potuit
20 iubere? Dies deficiatfsi velim numerare, quibus bonis male
evenerit, nec minus, si commemorem, quibus improbis
optime. Cur enim Marius tam feliciter septimum consul
domi suae senex est mortuus? cur omnium crudelissimus
tam diu Cinna regnavit?

