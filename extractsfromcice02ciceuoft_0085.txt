Sect. iv. ΒΕΑ UTJES or· NATURE. 181

utilitas, quae ad usum hominum orta ab hominibus solis
invenitur.

20. Praedictio autem rerum futurarum mihi videtur vel

535 maxime confirmare deorum providentia consuli rebus hu-
manis. Est enim profecto divinatio, quae multis locis, rebus,
temporibus apparet, quum in privatis, tum maxime in pub-
licis. Multa cernunt haruspices, multa augures provident,
multa oraculis declarantur, multa vaticinationibus, multa

540 somniis, multa portentis; quibus cognitis, multae saepe res
ex hominum sententia atque utilitates partae, multa etiam
pericula depulsa sunt. Haec igitur sive vis sive ars sive na-
tura ad scientiam rerum futurarum homini profecto est nec
alii cuiquam a diis immortalibus data. Quae si singula vos

545 forte non movent, universa certe tamen inter se connexa
atque coniuncta movere debebunt.

21. Nec vero universo generi hominum solum, sed etiam
singulis a diis immortalibus consuli et provideri solet. Licet
enim contrahere universitatem generis humani eamque gra-

550 datim ad pauciores, postremo deducere ad singulos. Nam
si omnibus hominibus, qui ubique sunt, quacumque in ora
ac parte terrarum, ab huiusce terrae, quam nos incolimus,
continuatione distantium, deos consulere censemus ob eas
causas, quas ante diximus: his quoque hominibus consulunt,

555 qui has nobiscum terras ab oriente ad occidentem colunt.
Sin autem iis consulunt, qui quasi magnam quamdam in-
sulam incolunt, quam nos orbem terrae vocamus: etiam illis
consulunt, qui partes eius insulae tenent, Europam, Asiam,
Africam. Ergo et earum partes diligunt, ut Romam, Athenas,

560 Spartam, Rhodum, et earum urbium separatim ab universis
singulos diligunt, ut Pyrrhi bello Curium, Fabricium, Corun-
canium, primo Punico Calatinum, Duillium, Metellum, Lu-
tatium; secundo Maximum, Marcellum, Africanum post
hos Paullum, Gracchum, Catonem, patrum vero memoria

565 Scipionem, Laelium; multosque praeterea et nostra civitas

