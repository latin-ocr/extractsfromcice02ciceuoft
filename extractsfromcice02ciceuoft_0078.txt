174 EXTRACTS FROM CICERO. sect. Ν.

quasi spectatores superarum rerum atque caelestium, quarum
spectaculum ad nullum aliud genus animantium pertinet. ²95
Sensus autem, interpretes ac nuntii rerum, in capite tamquam

in arce mirifice ad usus necessarios et facti et collocati sunt.
Nam oculi tamquam speculatores altissimum locum obtinent,

ex quo plurima conspicientes fungantur suo munere. Et
aures, quum sonum percipere debeant, qui natura sublime 300
-fertur, recte in altis corporum partibus collocatae sunt.
Itemque nares, eo quod omnis odor ad supera fertur, recte
sursum sunt: et quod cibi et potionis iudicium magnum
earum est, non sine causa vicinitatem oris secutae sunt. Iam
gustatus, qui sentire eorum quibus vescimur genera debet, 305
habitat in ea parte oris, qua esculentis et potulentis iter na-
tura patefacit. Tactus autem toto corpore aequabiliter fusus
est, ut omnes ictus omnesque minimos et frigoris et caloris
appulsus sentire possimus.

13. Quis vero opifex praeter naturam, qua nihil potest esse 3¹0
callidius, tantam sollertiam persequi potuisset in sensibus?
quae primum oculos membranis tenuissimis vestivit et sepsit:
quas primum perlucidas fecit, ut per eas cerni posset, firmas
autem, ut continerentur. Sed lubricos oculos fecit et mobiles,
ut et declinarent, si quid noceret, et aspectum, quo vellent, 315
facile converterent3 aciesque ipsa, qua cernimus, quae pu-
pula vocatur, ita parva est, ut ea, quae nocere possint, facile
vitet: palpebraeque, quae sunt tegmenta oculorum, mollis-
simae tactu, ne laederent aciem, aptissime factae et ad clau-
dendas pupulas, ne quid incideret, et ad aperiendas: idque 320
providit ut idemtidem fieri posset cum maxima celeritate.
Munitaeque sunt palpebrae tamquam vallo pilorum, quibus
et apertis oculis si quid incideret, repelleretur, et somno con-
niventibus, quum oculis ad cernendum non egeremus, ut iis
tamquam involuti quiescerent. Latent praeterea utiliter, et 325
excelsis undique partibus sepiuntur. Primum enim superiora,
superciliis obducta, sudorem a capite et a fronte defluentem

