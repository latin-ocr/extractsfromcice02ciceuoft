166 EXTRACTS FROM CICERO. Sect. 1v.

rum, partim ad saxa nativis testis inhaerentium! Ipsum au· ’
tem mare sic terram appetens littoribus alludit, ut una ex
duabus naturis conflata videatur. Exinde mari finitimus aer
die et nocte distinguitur, isque tum fusus et extenuatus sub· 25
lime fertur, tum autem concretus in nubes cogitur humorem-
que colligens terram auget imbribus, tum effluens huc et illuc
ventos efficit. Idem annuas frigorum et calorum facit varie-
tates, idemque et volatus alitum sustinet et spiritu ductus alit
et sustentat animantes. 30
3. Restat ultimus et a domiciliis nostris altissimus omnia
cingens et co'ercens caeli complexus, qui idem aether vocatur,
extrema ora et determinatio mundi; in quo cum admirabi-
litate maxima igneae formae cursus ordinatos definiunt. E
quibus sol, cuius magnitudine multis partibus terra superatur, 35
circum eam ipsam volvitur, isque oriens et occidens diem
noctemque conficit, et modo accedens, tum autem recedens,
binas in singulis annis reversiones ab extremo contrarias
facit, quarum intervallo tum quasi tristitia quadam contrahit
terram, tum vicissim laetificat, ut cum caelo hilarata videatur. 40
Luna autem, quae est, ut ostendunt mathematici, maior
quam dimidia pars terrae, iisdem spatiis vagatur, quibus sol:
sed tum congrediens cum sole, tum digrediens, et eam lucem
quam a sole accepit mittit in terras, et varias ipsa mutationes
lucis habet; atque etiam tum subiecta atque opposita soli 45
radios eius et lumen obscurat, tum ipsa incidens in umbram
terrae, quum est e regione solis, interpositu interiectuque
terrae repente deficit. Iisdemque spatiis eae stellae, quas
vagas dicimus, circum terram feruntur eodemque modo ori-
untur et occidunt, quarum motus tum incitantur, tum retar- 50
dantur, saepe etiam insistunt. Quo spectaculo nihil potest
admirabilius esse, nihil pulchrius. Sequitur stellarum iner-
rantium maxima multitudo, quarum ita descripta distinctio
est, ut ex notarum figurarum similitudine nomina invenerint.
Haec omnis descriptio siderum atque hic tantus caeli ornatus 55

