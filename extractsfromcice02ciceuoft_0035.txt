. Sect. 111. sczpzo's DREAM. 131

10

20

30

35

40

Scipionem, cuius ego nomine ipso recreor: ita numquam
ex animo meo discedit illius optimi atque invictissimi viri
memoria! Deinde ego illum de suo regno, ille me de
nostra re publica percontatus est: multisque verbis ultro
citroque habitis ille nobis consumptus est dies.

2. Post autem regio apparatu accepti sermonem in
multam noctem produximus, quum senex nihil nisi de
Africano loqueretur, omniaque eius non facta solum sed
etiam dicta meminisset. Deinde, ut cubitum discessimus,
me et de via, et qui ad multam noctem vigilassem, arctior
quam solebat somnus complexus est. Hic mihi, (credo
equidem ex hoc, quod eramus locuti: fit enim fere, ut
cogitationes sermonesque nostri pariant aliquid in somno
tale, quale de Homero scribit Ennius, de quo videlicet
saepissime vigilans solebat cogitare et loqui :) Africanus
se ostendit ea forma, quae mihi ex imagine eius quam

· ex ipso erat notior; quem ut agnovi, equidem cohorrui:

sed ille, ‘Ades‚‘ inquit, ‘animo‚ et omitte timorem, Scipio,
et quae dicam, trade memoriae.

3. ‘Videsne illam urbem, quae, parere populo Romano
coacta per me, renovat pristina bella, nec potest quiescere,
(ostendebat autem Karthaginem de excelso et pleno stella-
rum, illustri et claro quodam loco,) ad quarn tu oppugnan-
dam nunc venis paene miles? hanc hoc biennio consul
evertes, eritque cognomen id tibi per te partum, quod
habes adhuc a nobis hereditarium. Quum autem Kartha·
ginem deleveris, triumphum egeris censorque fueris et
obieris legatus Aegyptum, Syriam, Asiam, Graeciam, deli-
gere iterum consul absens bellumque maximum conficies,
Numantiam excides. Sed quum eris curru Capitolium in-
vectus, offendes rem publicam perturbatam consiliis nepotis
mei.

4. ‘Hic tu, Africane, ostendas oportebit patriae lumen
animi ingenii consiliique tui. Sed eius temporis ancipitem

