1 14 EXTRA CTS FROM CICERO. Sect. 111.

Capuae Victoria? quid ortus androgyni? nonne fatale
quoddam monstrum fuit? Quid, quum fluvius atratus san-
guine fluxit? quid, quum saepe lapidum, sanguinis non-
numquam, terrae interdum, quondam etiarn lactis imber
defluxit? quid, quum in Capitolio ictus Centaurus e caelo
est, in Aventino portae et homines, Tusculi aedes Castoris
>et Pollucis, Romaeque Pietatis? nonne et haruspices ea
responderunt, quae evenerunt, et in Sibyllae libris eaedem
repertae praedictiones sunt?

7. Caeciliae Q. filiae somnio modo Marsico bello templum
est a senatu Iunoni Sospitae restitutum. Quod quidem som-
nium Sisenna quum disputavisset mirifice ad verbum cum
re convenisse, tamen insolenter, credo ab Epicureo aliquo
inductus, disputat somniis credi non oportere. Idem contra
ostenta nihil disputat exponitque initio belli Marsici et deo-
rum simulacra sudavisse, et sanguinem fluxisse, et discessisse
caelum, et ex occulto auditas esse voces, quae pericula belli
nuntiarent, et Lanuvii clypeos, quod haruspicibus tristissimum
visum esset, a muribus esse derosos.

8. Quid, quod in annalibus habemus, Veienti bello,
quum lacus Albanus praeter modum crevisset, Veientem
quemdam ad nos hominem nobilem profugisse, eumque
dixisse, ex fatis quae Veientes scripta haberent Veios capi
non posse, dum lacus is redundaret: et, si lacus emissus
lapsu et cursu suo ad mare profluxisset, perniciosum populo
Romano ; sin autem ita esset eductus, ut ad mare pervenire
non posset, tum salutare nostris fore? Ex quo illa admira-
bilis a maioribus Albanae aquae facta deductio est. Quum
autem Veientes bello fessi legatos ad senatum misissent,
tum ex his quidam dixisse dicitur, non omnia illum trans-
fugam ausum esse senatui dicere: in iisdem enim fatis
scriptum Veientes habere, ‘Fore ut brevi a Gallis Roma
caperetur:' quod quidem sexennio post Veios captos esse
factum videmus.

¹45

160

165

¹70

