sect. 111. SCJPJO'S DREA M. 1 3 5

¹45 accolit, propter magnitudinem sonitus sensu audiendi caret.
Hic vero tantus est totius mundi incitatissima conversione
sonitus, ut eum aures hominum capere non possint, sicut
intueri solem adversum nequitis, eiusque radiis acies vestra
sensusque vincitur.' Haec ego admirans, referebam tamen
ι 50 oculos ad terram idemtidem.

10. Tum Africanus, ‘Sentio‚' inquit, ‘te sedem etiam nunc
hominum ac domum contemplari: quae si tibi parva, ut
est, ita videtur; haec caelestia semper spectato, illa humana
contemnito. Tu enim quim celebritatem sermonis homi--

155 num, aut quam expetendam gloriam consequi potes? Vides
habitari in terra raris et angustis locis, et in ipsis quasi
maculis, ubi habitatur, vastas solitudines interiectas: eos-
que, qui incolunt terram, non modo interruptos ita esse,
ut nihil inter ipsos ab aliis ad alios manare possit, sed

160 partim obliquos, partim transversos, partim etiam adversos
stare vobis: a quibus exspectare gloriam certe nullam
potestis.

11. ‘Cernis autern eamdem terram quasi quibusdam re-
dimitam et circumdatam cingulis; e quibus duos maxime

165 inter se diversos, et caeli verticibus ipsis ex utraque parte
subnixos, obriguisse pruina vides; medium autem illum
et maximum solis ardore torreri: duos habitabiles, quorum
australis ille, in quo qui insistunt, adversa vobis urgent
vestigia, nihil ad vestrum genus: hic autem alter subiectus

¹70 aquiloni, quern incolitis, cerne quarn tenui vos parte con-
tingat: omnis enim terra, quae colitur a vobis, angusta
verticibuS, lateribus latior, parva quaedam insula est, cir-
cumfusa illo mari, quod Atlanticum, quod magnum, quem
Oceanum appellatis in terris: qui tamen tanto nomine
¹75 quam sit parvus, vides. Ex his ipsis cultis notisque terris
num aut tuum aut cuiusquam nostrum nomen vel Cau-
casum hunc, quern cernis, transcendere potuit vel illum
Gangem tranatare? Quis in reliquis orientis aut obeuntis

