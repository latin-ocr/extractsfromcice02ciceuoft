1 12 EXTRA CTS FROM CICERO. Sect. 111.

duas certas habet, Iamidarum unam, alteram Clytidarum,
haruspicinae nobilitate praestantes. In Syria Chaldaei cogni- 75
tione astrorum sollertiaque ingeniorum antecellunt. Etruria
autem de caelo tacta scientissime animadvertit: eademque
interpretatur, quid quibusque ostendatur monstris atque por· ·
tentis. Quocirca bene apud maiores nostros senatus, tum
quum florebat imperium, decrevit ut de principum filiis sex 80
singulis Etruriae populis in disciplinam traderentur, ne ars
tanta propter tenuitatem hominum a religionis auctoritate
abduceretur ad mercedem atque quaestum. Phryges autem
et Pisidae et Cilices et Arabum natio avium significationibus
plurimum obtemperant: quod idem factitatum in Umbria 85
accepimus.

4. Ac mihi quidem videntur e locis quoque ipsis qui a
quibusque incolebantur, divinationum opportunitates esse
ductae. Etenim Aegyptii et Babylonii, in camporum paten-
tium aequoribus habitantes, quum ex terra nihil emineret, 90
quod contemplationi caeli officere posset, ornnem curam in
siderum cognitione posuerunt ; Etrusci autern, quod religione
imbuti studiosius et crebrius hostias immolabant, extorum
cognitioni se maxime dediderunt: quodque propter aeris
crassitudinem de caelo apud eos multa fiebant, et quod ob 95
eamdem causam multa inusitata partim e caelo, alia ex terra
oriebantur, quaedam etiam ex hominum pecudumve conceptu
et satu, portentorum exercitatissimi interpretes exstiterunt.
Quorum quidem vim, ut tu soles dicere, verba ipsa prudenter
a maioribus posita declarant. Quia enirn ostendunt, porten- 100
dunt, monstrant, praedicunt; ostenta, portenta, monstra, pro-
digia dicuntur. Arabes autem et Phryges et Cilices, quod
pastu pecudum maxime utuntur, campos et montes hieme et
aestate peragrantes, propterea facilius cantus avium et volatus
notaverunt. Eademque et Pisidiae causa fuit et huic nostrae 105
Umbriae. Tum Caria tota, praecipueque Telmesses, quos
ante dixi, quod agros uberrimos maximeque fertiles incolunt

